<!DOCTYPE html>

<head>

</head>
<body style="background-color:bisque;">
    <div>
        <h1>Ceza'nın Hayatı</h1>
        <img src="https://upload.wikimedia.org/wikipedia/commons/thumb/9/96/Bilgin_%C3%96z%C3%A7alkan.jpg/330px-Bilgin_%C3%96z%C3%A7alkan.jpg" height="350px" alt="resim bulunamadı">
        <p>
            Danyal Özçalkan ve Servet Özçalkan'ın oğlu olarak 31 Aralık 1976 tarihinde Üsküdar'da dünyaya geldi fakat nüfus cüzdanında 1 Ocak 1977 olarak kayıt edilmiştir. Küçük yaştan itibaren rap müzikle ilgilenmeye başladı. Ceza takma adını atışmalarda rakiplerin ve seyircilerin cezamız geldi demelerinden ötürü bu ismi almıştır. Public Enemy grubundan çok etkilendiğini söyleyen Ceza, sert sözlerin raple dışarıya nasıl vurulduğunu görüp kendine takma isim olarak Fatalrhymer da ekleyip Ceza a.k.a Fatalrhymer oldu. Bu arada eğitimini tamamlayıp iş hayatına atıldı. Bir elektrik teknisyeni olarak bir yandan iş hayatına devam eden Ceza bir yandan da rap hayatına hız verdi. Hem işin hem rapin bir arada gitmediğini gören Ceza teknisyenlikten istifa etti ve kendini tamamen rap müziğe adadı.

Yerleşke 2023 adlı dergiye 2009 yılında verdiği röportajda aslen Çankırılı olduğunu, 3 göbektir İstanbul'da yaşadıklarını ve soyadlarının daha önce Sarımehmetoğlu olarak geçtiğini ve Çanakkale Savaşı'nda ailesinden 7 şehit verdiğini beyan etmiştir.[1] Kardeşi Ayben de rap müzik yapmaktadır.

Ceza, annesi Servet Özçalkan'ı 5 Ocak 2004'te,[2] babası Danyal Özçalkan'ı ise 7 Haziran 2019 tarihinde kaybetti.[3]

Kariyeri
1995-1996 yılında Uslanmaz Çocuklar Senfonisi (U.C.S) grubunu kurdu. Grup kapanınca 1997-1998 yılında konserler verdi. Nefret 2000 yılında Hammer Müzik'le anlaşıp Meclisi Ala - İstanbul albümünü çıkardı. 2001 yılında Anahtar albümü geldi. Albümle aynı adı taşıyan parçaya profesyonel bir video klip çekildi. Bu albümle çok iyi bir çıkış yakaladı. Bu süreç içinde birçok konserler verdi.

Ceza en büyük çıkışlarından birini de 2004 yılında gerçekleştirdi. En büyük rock müzik organizasyonlarından biri olan RockIstanbul'da sahne almasının yanı sıra popüler müziğin önemli isimlerine rap vokalleriyle katılma başarısını gösterdi. Burcu Güneş'in Ay Şahit adlı yeni albümünde yer alan "Sahilden" şarkısında Güneş'e eşlik eden Ceza, Candan Erçetin ile birlikte de şarkı söyleme şansına erişti. Sanatçının Melek albümünde bulunan "Şehir" adlı parçada katkıları bulunmuştur. 2005 yılında, Fatih Akın'ın yönettiği İstanbul Hatırası: Köprüyü Geçmek belgeselinde ve Fatih Akın'ın senarist ekibinde bulunduğu Kebab Connection filminde rol almıştır.

Bu iki ismin ardından müzisyen Mercan Dede'nin Su albümünde Ceza'ya da yer verildi. Ceza'nın yaptığı 2006'da Yerli Plaka albümünde Gelsin Hayat Bildiği Gibi şarkısında Sezen Aksu ile düet yapmıştır. Ayrıca Sezen Aksu ile "Şinanay" şarkısında da düet yapmıştır 2008'in son aylarında başlayan Adanalı adlı dizinin müziği de Ceza'nın Yerli Plaka albümündeki çeşitli şarkılar yer almıştır. Ayrıca 2011 yılında Tech N9ne isimli ABD'li rap sanatçısı ile  All 6's and 7's albümünde düet yapmıştır ve ilk defa yabancı bir albümde Türkçe şarkı söyleyen Türk sanatçı olmuştur.[kaynak belirtilmeli]

Ceza, Esquire dergisiyle yaptığı röportajda, albümlerinde şarkı sözlerini, müzikal çalışmalar tamamlandıktan sonra yazdığını ve bunun çok kısa bir sürede gerçekleştiğini söyleyen Ceza, hip hop ve rapin aynı olarak algılanmasına da tepki gösteriyor,

“	Hip hop'u bir Ağaç olarak düşünürseniz, rap onun dallarından biridir.[kaynak belirtilmeli]	„
diyor. 2007'de Mercan Dede'nin 800 albümünde Tutsak şarkısında Yıldız Tilbe ile düet yapmıştır. 2009'da Bomba Plak'ı çıkartmıştır. Killa Hakan ile ortak hazırladığı albüm, 2 tanedir. Birisi Türkiye'de satışa çıkmıştır, diğeri Almanya'da satışa çıkacaktır. Delight adlı şarkıya klip çekilmiştir. Killa Hakan'ın Solo albümü Volume Maximum Albümden 10 feati vardır. Alles Tamam ve Allerbesten Rapper şarkılarına klip çekilmiştir. 18 haziran 2010'da Onuncu Köy Albümü çıkmıştır. "Bir Minik Mikrofon" adlı şarkıya klip çekilmiştir. Albümün ikinci klibi ise Dünden Ne Kaldı adlı parçaya çekilmiştir. 2010 yılında İstanbulls Boks takımına İstanbulls Akıl - Bilek - Yürek isimli parçayı yapmıştır. Daha sonra ise yine Onuncu Köy albümünden "Kim Bilir" adlı parçaya klip çekilmiştir. Hiphoplife tarafından desteklenen Organize Oluyoruz vol. 1 albümüne "Sende Biraz Delisin" şarkısı ile katkıda bulunmuştur ve bu şarkıya klipte çekilmiştir. Son olarak Türk Marşı'nın Rap versiyonu ile büyük bir ivme kazanmıştır.

Rock'n Coke gibi birçok festivallerde konser vermiştir. 2009 ve 2010 yılında ardı ardına 2 kez Fanta Gençlik Festivali'nde yer almıştır. Ayrıca internet sitesi "myspace"deki bir oylamada dünyaca ünlü isimleri geride bırakarak ABD'deki bir festivale katılmıştır. MTV EMA'da ödül alan ilk Türk sanatçı başarısını da göstermiştir. Bir zamanlar birlikte çalıştığı Sagopa Kajmer ile araları açılmıştır.

Killa Hakan'ın albümü Son Mohakan da Fantastik Dört isimli parçaya Eko Fresh ve Summer Cem ile birlikte konuk olmuştur ve bir de bu parçaya klip çekilmiştir.

Ceza'nın son albümü Suspus 26 Mayıs 2015'te piyasaya sürüldü. Albümünün ismini de taşıyan "Suspus" isimli parçaya klip çekmiştir ve birçok parçaya daha klip çekmek istediğini de duyurmuştur.

26 Aralık 2019 tarihinde Ceza Beatcoin adında yeni single'ı kliple birlikte çıkarmıştır.

26 Şubat 2022 tarihinde Hiphoplife youtube kanalında yayımlanan Red Bull 64 Bars programında GOKO!'nun prodüktörlüğünü yaptığı Bakabaka şarkısını çıkarmıştır.
        </p>
    </div>
    <a href="index.html">Anasayfaya Dönmek İçin Tıklayınız...</a>

    
</body>
</html>